# Descrizione Magia Libera
L'obiettivo di questo sistema è di fornire una struttura solida per una sua applicazione in qualsiasi gioco di ruolo, così da consentire un utilizzo della magia in assoluta libertà che permetta ai giocatori di personalizzare gli incantesimi in base a vari parametri come distanza, modalità di lancio, durata e altre caratteristiche. Il sistema vuole consentire una grande libertà ai giocatori nella creazione degli incantesimi, incoraggiando la creatività. Ogni aspetto dell'incantesimo influisce sulla difficoltà, permettendo di bilanciare il potere dell'incantesimo con la difficoltà del lancio.

Il sistema può certamente risultare ostico ad un primo sguardo e la quantità di variabili e calcoli potrebbe risultare complessa ad una prima lettura, specialmente durante le prime partite di gioco, rallentando il ritmo, ma una volta comprese le meccaniche, i calcoli dovrebbero avvenire in maniera semplice.

Questo sistema cerca di bilanciare la potenza degli incantesimi con la difficoltà, sono sicuramente necessari ulteriori test per assicurarsi che non ci siano combinazioni che portino a incantesimi troppo potenti o troppo deboli rispetto alla difficoltà, motivo per cui rendere l'accesso e la modifica a chiunque vorrebbe rendere questo regolamento sempre migliorabile e adatto ad un vasto pubblico per testare il sistema con diversi gruppi di gioco e diversi scenari, in modo da individuare eventuali squilibri e adattare le regole  di conseguenza.

L'augurio è quello di creare un sistema che sia gratificante per i giocatori che apprezzano la libertà creativa e la personalizzazione, con un'attenzione particolare al bilanciamento e alla semplicità d'uso, così da farla diventare una meccanica apprezzata.

# Come funziona la magia
Alla base di questo regolamento vi è il concetto che la magia si attinge dall'energia vitale di tutte le creature viventi e persino della natura stessa, canalizzandola in ciò che l'incantatore desidera. Chi padroneggia questa tecnica è in grado di accumulare energia dalle piante, dagli animali, dagli esseri umani, e perfino dai flussi energetici della terra e del cielo<sup>1</sup>. Il mago che desidera utilizzare la magia deve entrare in una profonda connessione con il mondo circostante, espandendo la propria percezione per avvertire ogni fonte di vita nei dintorni, iniziando a raccogliere l'energia spirituale.

 ><sup>1</sup>I lettori più attenti avranno notato la similitudine con la [Genkidama](https://it.wikipedia.org/wiki/Tecniche_di_Dragon_Ball#:~:text=la%20neutralizzer%C3%A0%20facilmente.-,Sfera%20dell%27energia%20spirituale,-%5Bmodifica%20%7C), o Energia Sferica, dell'anime Dragonball.

Per poter gestire al meglio questo sistema di magia e allo stesso tempo creare delle diversificazioni tra gli utilizzatori, la cosa più sensata è sembrata essere quella di creare delle scuole di magia, tramite le quali coprire tutti gli aspetti senza rendere il regolamento troppo complesso o troppo semplicistico, motivo per cui sono state scelte 10 specifiche scuole di magia. 

Esiste tuttavia un tema di contrapposizone che limita, ma non preclude, l’utilizzo di determinate scuole di magia, che possiamo facilmente riepilogare come segue:  

Acqua ↔ Fuoco  
Aria ↔ Terra  
Vita ↔ Morte  
Spirito ↔ Materia  
Mente ↔ Corpo  

# Meccaniche
Sulla base delle premesse fatte, ruolo fondamentale nell'utilizzo della magia è la forza di volontà, in questo regolamento gestita tramite la sola caratteristica e punteggio di **Volontà**, da sommare al proprio grado di conoscenza su una specifica scuola di magia al cui valore verrà sommato il risultato del lancio di 1d20, quindi riassumendo, la meccanica è:

Lancio Incantesio = Volontà + Grado Scuola di magia + 1d20

Per la riuscita del lancio sarà sufficiente superare una difficoltà che avrà 20 come valore di base, a cui si dovranno sommare o sottrarre dei punteggi in base al tipo di incantesimo che si vorrà lanciare (distanza, durata, danni etc).

Tutto il resto è lasciato alla descrizione del giocatore e all'insindacabile giudizio ultimo del Master, che avrà facoltà di piegare alla sua volontà qualsiasi effetto o conseguenza.

## Differenze di visione

### Maghi e Stregoni
Maghi e stregoni, hanno dedicato la vita a comprendere le leggi arcane che governano l'universo, l'utilizzo da parte loro richiede una concentrazione assoluta e una profonda comprensione dell'energia cosmica che permea tutte le cose, per utilizzare la magia è richiesto loro di richiamare l'energia da ogni creatura vivente, da ogni molecola dell'aria e dalla stessa trama della realtà. Questa energia si condensa in puro potere sotto il loro controllo e richiede una continua prova di forza mentale e volontà, e ogni incantatoree deve essere preparato a sacrificare parte della propria essenza per contenerla. Solo i maghi più esperti possono padroneggiare queste tecniche senza rischiare la propria vita, ma la ricompensa è la capacità di alterare il corso di una battaglia in un singolo, devastante istante. L'uso di questa magia è estremamente dispendioso e richiede una forza interiore straordinaria, se l'incantatore non è in perfetta sintonia con l'energia raccolta, rischia di subire gravi danni fisici e spirituali.

Attingendo alla forza vitale circostante, è considerato pericoloso per gli incantatori l'utilizzo di questa magia in ambienti dove la vita è già fragile o in pericolo, poiché il processo di raccolta potrebbe esaurire ulteriormente le energie vitali circostanti.

### Chierici e Paladini
I chierici, i paladini e coloro che credono che il loro potere venga concesso in quanto premio per la loro fede, ritengono di usare il potere divino in modi che superano la comprensione mortale. Il loro è un dono raro, riservato solo a coloro che dimostrano una fede incrollabile. Intonare un canto sacro, invocando la benedizione della propria divinità è solo uno dei modi che questi fedeli utilizzano per raccogliere l'energia vitale.

Attingendo dalla propria fede, l'utilizzo di preghiere permette loro di guidare questo potere, trasformandoli in incanalatori della volontò divina e per riportare l'ordine divino nel caos. Tuttavia, questo potere non è da prendere alla leggera, ogni utilizzo richiede che venga offerta parte della propria energia vitale in cambio della sua esecuzione.

### Druidi e Sciamani
I custodi degli antichi segreti della natura possiedono un’innata connessione con la Madre Terra, che permette loro di accedere a poteri che vanno oltre la semplice magia. Espando la propria coscienza verso ogni essere vivente intorno a se stessi, da maestosi alberi secolari a minuscole creature del sottobosco, la terra, l'acqua, l'aria e il fuoco rispondono al loro richiamo, e l'energia vitale della natura fluisce in loro.

Tuttavia, questo potere ha un costo, la fusione anche se temporanea con la natura, rischia di far perdere una parte della propria energia vitale nel processo.
