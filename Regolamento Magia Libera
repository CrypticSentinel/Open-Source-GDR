# Regolamento Magia Libera
L'obiettivo di questo sistema è di fornire una struttura solida per una sua applicazione in qualsiasi gioco di ruolo, così da consentire un utilizzo della magia in assoluta libertà che permette ai giocatori di personalizzare gli incantesimi in base a vari parametri come distanza, modalità di lancio, durata e altre caratteristiche. La difficoltà dell'incantesimo viene poi calcolata in base a queste scelte, e il successo dipende dal punteggio di abilità del giocatore sommato a un d20. Il sistema vuole consentire una grande libertà ai giocatori nella creazione degli incantesimi, incoraggiando la creatività. Ogni aspetto dell'incantesimo influisce sulla difficoltà, permettendo di bilanciare il potere dell'incantesimo con la difficoltà del lancio.

Il sistema può certamente risultare complesso ad un primo sguardo e la quantità di variabili e calcoli potrebbe risultare complessa ad una prima lettura, specialmente durante il gioco, rallentando il ritmo, ma una volta comprese le meccaniche i calcoli dovrebbero avvenire in maniera semplice.

Questo sistema cerca di bilanciare la potenza degli incantesimi con la difficoltà, sono sicuramente necessari ulteriori test per assicurarsi che non ci siano combinazioni che portino a incantesimi troppo potenti o troppo deboli rispetto alla difficoltà, motivo per cui l'accesso a chiunque vorrebbe rendere questo regolamento sempre migliorabile e adatto ad un vasto pubblico per testare il sistema con diversi gruppi di gioco e diversi scenari, in modo da individuare eventuali squilibri e adattare le tabelle di conseguenza.

Nei prossimi documenti sono state fornite anche delle linee guida sulla base degli incantesimi più classici di D&D, per aiutare i giocatori a comprendere facilmente le meccaniche degli incantesimi senza dover consultare continuamente le tabelle.

L'augurio è quello di creare un sistema che sia gratificante per i giocatori che apprezzano la libertà creativa e la personalizzazione, con un'attenzione particolare al bilanciamento e alla semplicità d'uso, così da farla diventare una meccanica apprezzata.

# Come funziona la magia
Alla base di questo regolamento vi è il concetto che la magia si attinge dall'energia vitale di tutte le creature viventi e persino della natura stessa, canalizzandola in ciò che l'incantatore desidera. Chi padroneggia questa tecnica è in grado di accumulare energia dalle piante, dagli animali, dagli esseri umani, e perfino dai flussi energetici della terra e del cielo (NB I lettori più attenti avranno notato una similitudine con la Genkidama, chiamata Energia Sferica nell'anime italiano). Il mago che desidera utilizzare la magia deve entrare in una profonda connessione con il mondo circostante, espandendo la propria percezione per avvertire ogni fonte di vita nei dintorni, iniziando a raccogliere l'energia spirituale.

## Visioni differenti

### Maghi e Stregoni
Maghi e stregoni, hanno dedicato la vita a comprendere le leggi arcane che governano l'universo, l'utilizzo da parte loro richiede una concentrazione assoluta e una profonda comprensione dell'energia cosmica che permea tutte le cose, per utilizzare la magia è richiesto loro di richiamare l'energia da ogni creatura vivente, da ogni molecola dell'aria e dalla stessa trama della realtà. Questa energia si condensa in puro potere sotto il loro controllo e richiede una continua prova di forza mentale e volontà, e ogni incantatoree deve essere preparato a sacrificare parte della propria essenza per contenerla. Solo i maghi più esperti possono padroneggiare queste tecniche senza rischiare la propria vita, ma la ricompensa è la capacità di alterare il corso di una battaglia in un singolo, devastante istante. L'uso di questa magia è estremamente dispendioso e richiede una forza interiore straordinaria, se l'incantatorei non è in perfetta sintonia con l'energia raccolta, rischia di subire gravi danni fisici e spirituali.

Attingendo alla forza vitale circostante, è considerato pericoloso per gli incantatori l'utilizzo di questa magia in ambienti dove la vita è già fragile o in pericolo, poiché il processo di raccolta potrebbe esaurire ulteriormente le energie vitali circostanti.

### Chierici e Paladini
I chierici, i paladini e coloro che credono che il loro potere venga concesso in quanto premio per la loro fede, ritengono di usare il potere divino in modi che superano la comprensione mortale. Il loro è un dono raro, riservato solo a coloro che dimostrano una fede incrollabile. Intonare un canto sacro, invocando la benedizione della propria divinità è solo uno dei modi che questi fedeli utilizzano per raccogliere l'energia vitale.

Attingendo dalla propria fede, l'utilizzo di preghiere permette loro di guidare questo potere, trasformandoli in incanalatori della volontò divina e per riportare l'ordine divino nel caos. Tuttavia, questo potere non è da prendere alla leggera, ogni utilizzo richiede che venga offerta parte della propria energia vitale in cambio della sua esecuzione.

### Druidi e Sciamani
I custodi degli antichi segreti della natura possiedono un’innata connessione con la Madre Terra, che permette loro di accedere a poteri che vanno oltre la semplice magia. Espando la propria coscienza verso ogni essere vivente intorno a se stessi, da maestosi alberi secolari a minuscole creature del sottobosco, la terra, l'acqua, l'aria e il fuoco rispondono al loro richiamo, e l'energia vitale della natura fluisce in loro.

Tuttavia, questo potere ha un costo, la fusione temporanea con la natura, rischia di far perdere una parte della propria energia vitale nel processo.
