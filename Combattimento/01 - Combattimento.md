# Premessa
In molti regolamenti di gioco, le meccaniche di combattimento spesso soffrono di una certa staticità, dove le azioni di attacco e difesa sembrano avvenire in modo prevedibile e sequenziale. Inoltre, la difesa è spesso trattata come una condizione passiva, dove un personaggio viene colpito automaticamente se il tiro d'attacco supera la sua Classe Armatura (CA). Questo approccio, sebbene funzionale, può risultare meno immersivo e realistico rispetto alla tensione e alla fluidità di un vero combattimento.

Questo sistema di combattimento è stato sviluppato per offrire un'esperienza più dinamica e coinvolgente, mantenendo un equilibrio tra realismo e fluidità. Le linee guida presentate qui possono essere utilizzate come sono, adattate alle preferenze del gruppo di gioco, o integrate con altre regole esistenti.

# Fasi del combattimento
## 1. Ordine di Iniziativa
All'inizio di ogni round, i personaggi determinano l'ordine delle loro azioni tirando per l’iniziativa. L'iniziativa si calcola come segue:

**Iniziativa = Modificatore Destrezza + Modificatore Iniziativa + 1d20**

I personaggi agiscono in ordine decrescente di Iniziativa, dichiarando le proprie azioni per il round.

## 2. Dichiarazione delle Azioni
Seguendo l'ordine determinato dall'iniziativa, ogni personaggio dichiara le proprie azioni per il round, specificando se intende attaccare, muoversi, difendersi o compiere altre azioni.

### 3. Risoluzione delle Azioni
In questo sistema, tutte le azioni avvengono in simultanea, riflettendo la velocità e l'incertezza di un vero combattimento. Per gestire questo, le azioni vengono risolte in tre fasi distinte:

1. **Fase di Movimento:** In questa fase, tutti i personaggi si muovono secondo le azioni dichiarate. Il Dungeon Master (DM) può decidere se l'azione di movimento consuma l'intero turno o se lascia spazio per ulteriori azioni.

2. **Fase di Attacco:** Tutti i personaggi che hanno dichiarato un attacco lo eseguono. A seconda del tipo di attacco scelto, i personaggi possono ottenere vantaggi o subire penalità:
  - **Attacco Focalizzato:** Il personaggio si concentra interamente sull'attacco, ottenendo un +5 al tiro per colpire ma un -5 alle difese reattive (schivate, parate).  
  - **Attacco doppio:** Il personaggio esegue due attacchi nello stesso round, subendo un -3 a entrambi i tiri per colpire e un -5 alle difese reattive.  
  - **Attacco Bilanciato:** Il personaggio attacca mantenendo una certa cautela, non ottenendo né bonus né penalità all'attacco o alla difesa.  
  - **Difesa Totale:** Il personaggio rinuncia all'attacco per concentrarsi esclusivamente sulla difesa, ottenendo un +5 alle difese reattive.

3. **Fase di Reazione:** Durante questa fase, i personaggi possono reagire agli attacchi ricevuti. Le reazioni possono includere schivate, parate o azioni più complesse come interruzioni o controattacchi. Il DM, a sua discrezione, può permettere ai personaggi di eseguire reazioni immediate ad azioni avversarie specifiche, basandosi sul contesto e sulla narrazione. L'esperienza del DM e il buon senso saranno fondamentali per mantenere il combattimento fluido e coinvolgente.  

### Suggerimenti
Il combattimento non si svolge in un vuoto. Fattori ambientali come il terreno, l'illuminazione, e gli oggetti presenti nell'area di combattimento possono influenzare le azioni e le reazioni dei personaggi, rendendo ogni scontro unico e memorabile. Considera di integrare questi elementi per arricchire la narrazione e fornire ai giocatori nuove sfide tattiche.

Incoraggia i giocatori a pensare in modo dinamico e a sfruttare l'ambiente e le reazioni degli avversari. La gestione delle azioni e delle reazioni non deve essere rigida; anzi, un approccio flessibile e narrativo può portare a situazioni di gioco più emozionanti e imprevedibili.

Questo sistema di combattimento è pensato per dare vita a scontri più vividi e interattivi, dove ogni decisione può influire sull'esito del round. Ricorda che, come ogni regolamento, queste regole sono linee guida da adattare alle esigenze del gruppo. Sperimentare, modificare e trova il bilanciamento che meglio si adatta al proprio stile di gioco, è forse la miglior regola.
